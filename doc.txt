===============
     TODO:
===============

  * Opmerking:  wat gebeurt er als de Dorpsoudste door WW en VP wordt 
                aangevallen? (documenteer dit!)
  * Opmerking:  wat gebeurt er met het Testament als een Burgemeester op de 
                Brandstapel eindigt? (fix dit!)
  * Opmerking:  wat gebeurt er met vorige_stem als de stem NULL was? (fix dit)
  * Opmerking:  als een WW blijft slapen (Klaas Vaak) kan zijn roedel hem wel 
                opeten
  * Opmerking:  wat als de Fluitspelers allemaal op 1 dezelfde speler stemmen?
                (en als de WW/VP dit doen?)

  * Testen:  werkt alles nog na schoonmaken?
  * Testen:  kan een spel winnen?
  * Testen:  mails
  * Testen:  regelZetNULL, en herhaalde keuze bij: Genezer, Schout, Slet,
             Verleidster, Goochelaar en Klaas Vaak
  * Testen:  nieuwe regelDood2, samen met fase-loops (naar fase 10 en fase 17)
  * Testen:  infodump bij Onschuldige Meisje, Zondebok en keuzes van Heks, 
             kloppen deze?
  * Testen:  spel pauzeren/hervatten

  * Mailen:  verhalen implementeren voor meerdere spelers/brandstapel
  * Mailen:  stuurFoutStem maken voor specifieke rollen
  * Mailen:  mail regelRollen (overdag)
  * Mailen:  gewonnen en begin
  
  * Regelen: Jager niet wakker maken als hij al geschoten heeft (SPELFLAGS 4)

  * Verhaal: bij rollen mailen; eerst specifieke rol checken en daarvoor mailen,
             als geen verhaal voor die rol: algemene rol checken
             als dan nog geen verhaal: default beide stappen
  * Verhaal: maak default verhalen
  * Verhaal: geefVerhaal verbeteren/meerdere maken
  * Verhaal: tabel Themas maken (foreign keys zorgen voor stabiele code)

  * Nodig:   alle TODO's afhandelen
  * Nodig:   als error: stuur admins en ZET OP PAUZE

  * Extra:   nieuwe tabellen documenteren (de flags)
  * Extra:   anonieme help maken? (is dat de moeite waard?)
  * Extra:   alleen spel-mails parsen wanneer de juiste fase aangebroken is...?
             (anders terugzetten op ongelezen...?)
  * Extra:   optimaliseer gewonnenSpelers()
  * Extra:   geldigeStemCupi, geldigeStemFS en geldigeStemGoochel samenbundelen
  * Extra:   bij queries/check op levend: voeg "AND LEVEND=1" toe aan query
  * Extra:   speler-tabel: vat alle vlag-kolommen samen in één kolom (met 
             bitflags)
  * Extra:   scores implementeren
  * Extra:   manAdmin.pdf afmaken
  * Extra:   zijn execute-rechten nodig voor php-bestanden?
  * Extra:   alle mails in Verzonden zetten
  * Extra:   alle echo's verwijderen... (is dit nodig?)
  * Extra:   lijst van keuzes aan speler mailen (handig)
  * Extra:   stemWaarde verbeteren: check op burgemeester kan beter
             (hetzelfde voor isDodeBurg)
  * Extra:   isGewaarschuwd, beschermd, isOpgesloten etc. herschrijven:
             query of er spelers zijn met juiste rol, en target in stem/extra


==========================================
     DOCUMENTATIE VAN WWautoVERTELLER
==========================================

----------
Bestanden:
----------

Het programma bestaat uit de volgende bestanden:
  * config.php (voor configuratie-mails)
  * dbFuncties.php (alle functies met mysql erin)
  * faseFuncties.php (hulp-functies voor fases.php)
  * fases.php (regelt het spel)
  * gmailConnect.php (maakt verbinding met de Gmail-account)
  * gmailParse.php (doet het parsen van mails)
  * parseFuncties.php (hierin staan allerlei hulp-functies voor gmailParse)
  * parseStem.php (hulpfunctie om stemmen te parsen)
  * regelRollen.php (functies voor het regelen van afzonderlijke rollen)
  * rollen.php (verdeelt rollen onder de spelers)
  * runWW.php (main)
  * stuurMail.php (functies voor het mailen van spelers/admins)
  * verhalen.php (voor het sturen van verhalen via mail)

---------
Database:
---------

De gebruikte database staat op de liacs-server (waar informatica-studenten 
server-ruimte krijgen). Deze functioneert als het geheugen van het programma 
en hier staat dus alles opgeslagen over verschillende spellen die hij regelt, 
en alle spelers.

De tabellen zijn (inclusief kolommen):
  * Spellen  (SID,LEVEND,DOOD,INIT,FASE,DUUR,SNELHEID,STRENGHEID,THEMA,
              BURGEMEESTER,TWEEDE_NACHT)
  * Spelers  (NAAM,GESLACHT,SPEL,EMAIL,TO_MAIL,GEMIST,LEVEND,NIEUW_DOOD,ROL,
              STEM,EXTRA_STEM,HEKS_DRANK,GELIEFDE,LIJFWACHT,BETOVERD,
              EXTRA_LEVEN)
  * Verhalen (VID,THEMA,AUTEUR,LEVEND,DOOD,ROL,FASE,VERHAAL,GESLACHT)
  * Rollen   (RID,AANTAL,ROLLEN,BURGEMEESTER)
  * Mails    (MID,ADRES,ONDERWERP,BERICHT,HEADERS)

Deze worden nu kort behandeld, met uitleg bij verschillende kolommen.

Spellen:
--------

Hierin staan alle spellen die gespeeld worden; het systeem kan meerdere 
spellen tegelijkertijd leiden.

SID:          Een ID om de spellen uit elkaar te houden.
LEVEND:       Hoeveel levende spelers zitten er in het spel?
DOOD:         Hoeveel dode spelers zitten er in het spel?
INIT:         Is het spel aan het initialiseren? Hieronder valt: inschrijven, 
              rollen verdelen, de Dief, Cupido en de Opdrachtgever (zie 
              "Rollen").
FASE:         Welke fase in het spel is het, oftewel: wie moet er gemaild 
              worden, en welke rollen moeten er geregeld worden? (Ook zijn er 
              wacht-fases tussen elke fase, om spelers tijd te geven om te 
              stemmen.)
DUUR:         Een datum ('yyyy-mm-dd') die wordt gebruikt om de duur van een 
              fase te meten: deze wordt op de systeem-datum gezet wanneer er 
              van fase wordt veranderd.
SNELHEID:     Hoe snel is het spel, oftewel: hoeveel dagen krijgt een speler 
              de tijd om zijn stem op te geven?
STRENGHEID:   Hoe streng is het spel, oftewel: hoe vaak mag iemand vergeten te 
              stemmen voordat hij wordt verwijderd vanwege inactiviteit?
THEMA:        Het thema van het spel, bijv. Wild-West of Sci-Fi; enkel 
              verhalen met dit thema worden gekozen uit de tabel "Verhalen".
BURGEMEESTER: Hier staat de naam van de speler die Burgemeester is.
TWEEDE_NACHT: Deze wordt gebruikt om aan te geven of er sprake is van een 
              'tweede nacht' of juist niet. Dit, omdat de Witte Weerwolf elke 
              tweede nacht wakker wordt.

Spelers:
--------

Hierin staan alle spelers van alle spellen die worden gespeeld.

NAAM:        De naam van de speler (deze is uniek!).
GESLACHT:    Het geslacht van de speler, wellicht nodig voor verhaaltjes.
SPEL:        Aan welk spel de speler toebehoord. Gelijk aan de SID van een 
             spel.
EMAIL:       Het email-adres van de speler. Hiermee wordt hij door het systeem 
             herkend, deze is zeer belangrijk!
TO_MAIL:     Als een speler niet meer door het systeem gemaild wil worden, 
             staat deze vlag op 1, anders 0.
GEMIST:      Hoeveel stem-rondes heeft de speler achter elkaar gemist? Hiermee 
             wordt inactiviteit bepaald; elke stemronde die de speler meemaakt 
             vanwege zijn rol wordt meegeteld.
LEVEND:      Is de speler levend? (1 = ja, 0 = nee)
NIEUW_DOOD:  Wanneer een speler 's nachts is vermoord, wordt deze vlag 
             gebruikt: dan kan de Heks hem misschien nog redden.
ROL:         De rol van een speler (deze kan in geval van de Dief, de Welp of 
             de Grafrover nog veranderen na het verdelen van de rollen).
STEM:        De stem van een speler, NULL als de speler niet heeft gestemd, 
             "blanco" wanneer een blanco stem en een naam als hij op een 
             andere speler heeft gestemd.
EXTRA_STEM:  De extra stem van een speler, mocht hij twee stemmen nodig hebben 
             (zie "Rollen": Cupido, Heks, Goochelaar, Witte Weerwolf, etc.). 
             NULL als niet gebruikt, of niet gestemd, en een spelernaam als 
             wel gestemd.
HEKS_DRANK:  Welke dranken heeft deze speler nog? NULL als de speler geen Heks 
             is, anders een integer (gebruikt als bitflag): 0 = geen drank, 
             1 = levenselixer, 2 = gif, 3 = beide drankjes.
GELIEFDE:    Is de speler een Geliefde? (Hierin staat de naam van zijn 
             Geliefde, of NULL.)
LIJFWACHT:   Wie is de Lijfwacht van deze speler? (NULL als de speler geen 
             Lijfwacht heeft.)
BETOVERD:    Is de speler door de Fluitspeler betoverd, ja of nee?
EXTRA_LEVEN: Heeft deze speler een extra leven (vanwege de Dorpsoudste)?
ZONDE:       Is een Zondebok gedood vanwege een gelijkspel (en mag hij dus 
             zijn actie doen)?
GEK:         Is een Dorpsgek ontdekt (en verliest dus zijn stem in de 
             Brandstapelronde)?
SCHULD:      Heeft een speler een schuldgevoel door het doden van de Zondebok 
             (en dus geen stem volgende Brandstapelronde)?

Verhalen:
---------

VID:      Een ID om de verhalen uit elkaar te houden.
THEMA:    Het thema van het verhaal (sluit aan bij het thema van een spel).
AUTEUR:   De auteur van het verhaal.
LEVEND:   Hoeveel levende spelers in het verhaal zitten.
DOOD:     Hoeveel NIEUW_DODE spelers in het verhaal zitten.
ROL:      Voor wie is het verhaal? (Ziener, Weerwolven, algemeen, etc.)
FASE:     De fase van het spel.
VERHAAL:  Het verhaal zelf.
GESLACHT: Om geslachtsbepaalde woorden te regelen.

Rollen:
-------

RID:          Een ID om de rolverdelingen uit elkaar te houden.
AANTAL:       Het aantal rollen in deze verdeling.
ROLLEN:       Geeft aan welke rollen er wel en niet in zitten; dit is een 
              textstring bestaande uit getallen, gescheiden met een ",". De 
              plek in de string bepaalt voor welke rol het getal aangeeft 
              hoeveel spelers deze rol krijgen (*). Als een rol niet in de 
              verdeling voorkomt, dan kan dit worden aangegeven met een 0, en 
              'trailing zeroes' kunnen worden weggelaten.
BURGEMEESTER: Zit er een Burgemeester in het spel?

(*) De volgorde van rollen in de rolverdeling:
1.  Burger
2.  Weerwolf
3.  Ziener
4.  Heks
5.  Cupido
6.  Jager
7.  Genezer
8.  Slet
9.  Dorpsoudste
10. Dorpsgek
11. Raaf
12. Goochelaar
13. Grafrover
14. Vampier
15. Welp
16. Witte Weerwolf
17. Klaas Vaak
18. Zondebok
19. Dwaas
20. Schout
21. Fluitspeler
22. Onschuldige Meisje
23. Priester
24. Psychopaat
25. Verleidster
26. Opdrachtgever
27. Dief
28. Waarschuwer

Mails:
------

Hierin staan alle pas uitgezonden mails in opgeslagen, totdat is 
geverifieerd dat de mails daadwerkelijk zijn verzonden. 

MID:       Een ID om de mails van elkaar te onderscheiden.
ADRES:     Het bezorg-adres van de mail (CC.).
ONDERWERP: Het onderwerp van de mail.
BERICHT:   De inhoud van de mail.
HEADERS:   De headers van de mail (meestal hetzelfde, maar voor zekerheid
           worden ook deze opgeslagen).

------------
Inschrijven:
------------

Het inschrijven is een preciezer werk dan het stemmen (zie "Stemmen"); dit 
vereist een standaard format van de mail van de gebruiker. Deze mail moet in 
het onderwerp (onder andere, hoofdletterongevoelig) de naam van het spel (SID) 
bevatten. In het bericht moet eerst de spelernaam (NAAM) staan, vervolgens een 
"," en hierna het geslacht van de speler. De spelernaam en "," zijn 
belangrijk, zonder dit wordt het geheel fout geparsed.
Inschrijven kan (natuurlijk) alleen in een bepaalde fase van het spel, namelijk 
de begin-fase. Hierna wordt de inschrijven gesloten, en begint het spel.

--------
Stemmen:
--------

Het inleveren van een stem gaat door een mail te sturen naar 
WWautoVerteller@gmail.com; deze leest alle mails uit, en geeft ze door aan de 
parse-functie. Mails die binnenkomen worden gecontroleert (in het onderwerp) 
op de naam van het spel (SID), en (in het bericht) op de string "blanco", en op 
de namen van alle spelers. Al deze controles zijn hoofdletterongevoelig, maar 
alle woorden moeten wel aparte woorden zijn, niet onderdeel van een ander 
woord.

-----
Dood:
-----

Als een speler dood is gegaan, dan krijgt hij 's nachts geen mails meer van 
het systeem; enkel de algemene mails overdag ontvangt hij. Is een speler 
vanwege inactiviteit uit het spel gehaald, dan ontvangt hij helemaal geen 
mails van het systeem meer: MAIL_TO wordt op 0 gezet.

Wordt een speler doodgemaakt, dan komt zijn NIEUW_DOOD parameter op 1 te staan.
Pas na regelDood2() wordt de LEVEND parameter op 0 gezet (NIEUW_DOOD staat nog 
wel op 1). Nadat de eerstvolgende algemene mail is verzonden wordt NIEUW_DOOD 
voorgoed op 0 gezet.

-------
Rollen:
-------

De rollen die zijn geïmplementeerd, samen met keuzes die bij deze rollen 
komen. Verder kan men ervanuitgaan dat, tenzij anders vermeld, de parser erop 
toeziet dat alle stemmen goed in de database komen, en dat ze van tevoren 
gecheckt zijn. Dit is aan de parser, niet aan de regelfuncties, omdat in geval 
van een foute stem van enig geval, de speler moet worden teruggemaild, zodat 
hij zijn stem kan herzien.

Burgemeester:
-------------

Hoewel niet een echte rol, wel noemenswaardig: daarom is hier een speciaal 
kopje aan besteed. Als een spel zonder Burgemeester gespeeld moet worden, dan 
moet deze in het begin van het spel op "blanco" gezet worden (niet NULL; als 
BURGEMEESTER op NULL staat, dan komen 's ochtends verkiezingen). Een 
Burgemeester kan, wanneer hij dood gaat, een nieuwe Burgemeester aanwijzen, of 
"blanco" stemmen en daarmee een nieuwe verkiezingsronde starten.
De verkiezingsronde verloopt precies zoals de Brandstapelronde, met 
uitzondering dat iedereen (inclusief Dorpsgek!) één stem heeft, ongeacht 
Schout or Waarschuwer. Ook het Teken van de Raaf telt nog niet mee.

Als een speler de meeste stemmen krijgt, wordt hij de nieuwe Burgemeester. Is 
er een gelijkspel, dan pakt het systeem een willekeurige Burgemeester van 
degenen die de meeste stemmen hebben. Is er niet gestemd op Burgemeester 
(helemaal geen stemmen, of enkel "blanco" stemmen geteld), dan komt er geen 
Burgemeester in de rest van het spel (deze wordt op "blanco" gezet).

Als een Burgemeester dood gaat, moet hij zijn opvolger kiezen. Dit gaat door 
een stem naar het gebruikelijke adres te sturen, met daarin (in het onderwerp 
of het bericht) één of meerdere van de volgende (hoofdletter-ongevoelige) 
woorden: "Burgemeester", "Testament", "Opvolger".

Dief:
-----

De Dief kan, tijdens de initialisatie van het spel, direct na het verdelen van 
de rollen, een speler kiezen wiens rol hij steelt. Deze speler wordt dan zelf 
een gewone Burger en krijgt (als hij niet al een gewone Burger was) hierover 
bericht. Dit is gekozen om problemen met het verdelen van rollen (met twee 
extra rollen, die vervolgens door het systeem onthouden moeten worden) te 
vermijden.
Mocht het zo zijn dat een Dief de rol van een andere Dief steelt, dan wordt 
deze eerste Dief een Burger (de tweede Dief wordt hierover niet bericht).

Cupido:
-------

De twee Geliefden die Cupido aanwijst worden in zijn STEM en EXTRA_STEM 
opgeslagen totdat het in het kopje GELIEFDE van de spelers zelf wordt 
opgeslagen (gedaan door de regelfunctie). Wanneer er echter meerdere Cupido's 
voorkomen in één spel, kan het gebeuren dat beide Cupido's dezelfde speler(s) 
kiezen. Zo'n geval moet door de parser worden gevonden, en afgevangen door de 
tweede Cupido (die het laatst zijn stemmen opgaf) te vragen om zijn stemmen te 
herzien. Hierbij krijgt deze wel informatie over Geliefden die hij niet hoort 
te hebben, maar dit is onvermijdelijk. Een andere optie zou zijn geweest om 
per speler meerdere Geliefden bij te houden, maar dit zou dan óf in een 
oneindig aantal kolommen moeten, óf in een text-kolom die moeilijker te parsen 
zou worden. Daarom is voor de eerste optie gekozen.
Cupido mag 'blanco' stemmen, zou hij hiervoor kiezen. 

Opdrachtgever:
--------------

De speler die door de Opdrachtgever wordt aangewezen, opgeslagen in STEM, 
wordt zijn Lijfwacht. Deze Lijfwacht zal voor zijn Opdrachtgever sterven, 
wanneer deze dood zou gaan op welke manier dan ook, behalve inactiviteit, of 
doordat de Geliefde van de Opdrachtgever sterft.
Een speler is maximaal van één Opdrachtgever de Lijfwacht; mochten meerdere 
Opdrachtgevers dezelfde speler als Lijfwacht willen, dan moet de tweede 
Opdrachtgever zijn stem herzien.


Weerwolf/Vampier:
-----------------

Voor de Vampiers geldt precies hetzelfde als voor de Weerwolven, met 
uitzondering van alles over de Welp en de Witte Weerwolf, die enkel bij de 
Weerwolven horen (of pretenderen bij de Weerwolven te horen). 

Weerwolven mogen elk afzonderlijk stemmen op een slachtoffer; degene met de 
meeste stemmen wordt uiteindelijk door de roedel opgegeten. Hier mag de Witte 
Weerwolf ook bij stemmen (maar de Welp niet).
Weerwolven moeten een levende speler als slachtoffer aanwijzen (natuurlijk mag 
"blanco" stemmen ook), maar ze mogen geen andere Weerwolf, of Witte Weerwolf 
doden (Welp kan wel per ongeluk gedood worden). Hier wordt op gecheckt door 
de parser.

Witte Weerwolf:
---------------

De Witte Weerwolf heeft elke tweede nacht een extra stem: hij mag een extra 
speler doden (deze mag ook een Weerwolf zijn!). Deze stem komt terecht in zijn 
EXTRA_STEM.
De Witte Weerwolf kan zijn stem inleveren door (apart van zijn Weerwolf-stem!) 
een mail te sturen naar het email-adres van het programma. In het onderwerp, 
of het bericht van de mail moet hij het volgende woord (hoofdletter-ongevoelig)
verwerken: "Witte".

Heks:
-----

De Heks kan een pasoverleden (NIEUW_DOOD) speler weer tot leven wekken, en een 
levende speler doden. De eerste komt in STEM terecht (NULL als niemand tot 
leven wordt gewekt), de tweede in EXTRA_STEM. De parser moet checken of dit 
goed gebeurt.
Als twee Geliefden gedood zijn (of de Opdrachtgever), dan krijgt de heks van 
enkel de ene Geliefde (of de Opdrachtgever) te zien dat deze dood is, en de 
vraag of hij deze wil redden. Pas net voordat de dag begint wordt de tweede 
Geliefde gedood, of de Lijfwacht in plaats van de Opdrachtgever. Ook over het 
lot van inactieve spelers kan de Heks niets zeggen.
Een Heks behoudt het recht om zichzelf te redden, maar kan zichzelf niet 
vermoorden (net zoals een Weerwolf, Vampier of Psychopaat zichzelf niet kan 
vermoorden).

Fluitspeler:
------------

In het geval van meerdere Fluitspelers in één spel: deze Fluitspelers werken 
samen. Om elk van hen apart te laten opereren zou voor elk van de 
(ongedefineerd hoeveel) Fluitspelers moeten worden bijgehouden wie er Betoverd 
is. Dit is uiterst moeilijk als niet onmogelijk. Hierom is besloten dat 
meerdere Fluitspelers samenwerken zoals ook meerdere Weerwolven samenwerken. 
Elk van hen stuurt apart zijn twee stemmen in, de twee spelers met de meeste 
stemmen worden Betoverd.

Er moet door de parser gecheckt worden of beide stemmen niet hetzelfde zijn, 
en of er geen Fluitspeler tussen de stemmen staat; Fluitspelers kunnen 
namelijk niet Betoverd worden. Ook kan een Fluitspeler niet stemmen op een 
speler die al Betoverd is.

Waarschuwer(, Schout en Raaf):
------------------------------

Voor de Waarschuwer (evenals de Schout en Raaf) is gekozen om zijn stem te 
bewaren in EXTRA_STEM in plaats van STEM; op deze manier hoeven er geen aparte 
vlaggen gezet te worden bij spelers, en kan de stem bewaard worden terwijl de 
Waarschuwer zelf ook nog kan stemmen voor de Brandstapel. Voor alledrie de 
rollen wordt bij het berekenen van de stemmen (en voor de Schout ook bij het 
parsen) gekeken naar hun EXTRA_STEM (met functies isGewaarschuwd($naam,$sid), 
isOpgesloten($naam,$sid) en isBeschuldigd($naam,$sid)).

Jager:
------

De Jager mag ook "blanco" stemmen, mocht dit gewenst zijn.

Dorpsoudste:
------------

De Dorpsoudste kan éénmaal een aanval van de Weerwolven, Vampiers, Psychopaat 
of Witte Weerwolf overleven. Hij heeft wat dat betreft dus een extra leven. 
Dit wordt bijgehouden in de kolom EXTRA_LEVEN van de spelers, en hierop wordt 
gecheckt wanneer een van deze monsters hem probeert te vermoorden (in de 
functie vermoord()).
Als hij doodgaat, verliezen alle burger-rollen hun speciale gaven; zij worden 
gewone Burgers. Hierbij gaat ook de Lijfwacht verloren; de Geliefden blijven 
echter wel Geliefd. Al met al betreft het de rollen:
Cupido, Genezer, Ziener, Slet, Verleidster, Heks, Jager, Klaas Vaak, Priester, 
Goochelaar, Onschuldige Meisje, Grafrover, Waarschuwer, Raaf, Schout, 
Dorpsoudste, Zondebok, Opdrachtgever, Dwaas en Dorpsgek.
Bij de Dorpsgek, mocht deze al ontdekt zijn: hij wordt per onmiddelijk gedood.

Dorpsgek:
---------

Deze rol heeft geen aparte regelfunctie; bij het regelen van de Brandstapel 
wordt hij afgehandeld. Komt hij op de Brandstapel, dan wordt hij niet gedood, 
maar een extra vlag wordt op 1 gezet; hij is ontdekt als Dorpsgek. In het 
parsen van zijn stem moet hier ook op gelet worden.

Dwaas:
------

De Dwaas denkt dat hij een Ziener is; hierom wordt hem aan het begin van het 
spel verteld dat hij daadwerkelijk een Ziener is. Deze leugen wordt door het 
programma door heel het spel heen opgehouden; hij wordt als een normale Ziener 
behandeld, behalve wat betreft het resultaat van het bekijken van spelers.
Als de Dwaas namelijk een speler's rol bekijkt, dan geeft het programma hem 
expres een verkeerde rol. Dat is, het geeft hem een willekeurige rol die in 
het spel zit, maar die niet overeenkomt met de rol van de aangewezen speler, 
noch een "Dwaas" is (de Dwaas is te naief om zoiets ooit van een ander te 
vermoeden).
Zouden alle spelers in het spel dezelfde rol hebben (kleine kans, maar om 
oneindige loops te voorkomen), namelijk die van Dwaas, dan ziet een Dwaas 
dat een andere speler ook een Dwaas is.

Goochelaar:
-----------

Deze verwisselt twee spelers (in STEM en EXTRA_STEM) van plek. Als er meerdere 
Goochelaars zijn, en deze stemmen beiden op dezelfde speler, dan moet de 
tweede (die als laatst zijn stem inlevert) zijn stem herzien: een speler kan 
niet op twee plekken tegelijkertijd zijn.

Verleidster:
------------

Als twee Verleidsters dezelfde speler willen verleiden, moet de tweede haar 
stem herzien: een speler kan niet op twee plekken tegelijkertijd zijn.

---------
Doodgaan:
---------

Het sterven van spelers (op wat voor manier dan ook, Dag of Nacht, met 
uitzondering van inactiviteit) gebeurt in stappen. Eerst wordt de speler op 
NIEUW_DOOD gezet, terwijl LEVEND nog wel op true staat. Pas in de 
ochtend/avond wordt dit veranderd: LEVEND staat op false, en NIEUW_DOOD ook. 
Deze aanpak zorgt ervoor dat ook spelers die door de Weerwolven zijn vermoord 
's nachts nog aan de beurt komen (de Heks krijgt de kans zichzelf te genezen, 
etc.). 
Aan het eind van de Nacht wordt eerst regelDood1() aangeroepen, voordat de 
Jager en Burgemeester (mogelijk) gemaild worden. Deze functie kijkt namelijk 
naar alle nieuw_dode spelers, en checkt dan ook op Geliefden en Lijfwachten 
(die ook op NIEUW_DOOD worden gezet). Pas nadat de Jager en Burgemeester 
geregeld zijn, wordt regelDood2() aangeroepen, die daadwerkelijk alle 
nieuw_dode spelers op DOOD zet.

------------
Brandstapel:
------------

De Brandstapelstemming gebeurt niet anoniem, maar de stemmen worden bekend 
gemaakt aan de spelers. Dit, om het de Weerwolven (en andere kleine, 
samenwerkende groepen) het moeilijker te maken om verborgen te blijven, en om 
spelers iets te geven waarop ze hun volgende stemmen kunnen baseren.
Ook op de Brandstapel kan er "blanco" worden gestemd. Zijn er uiteindelijk 
geen stemmen geteld (buiten "blanco"), dan wordt er eerst gekeken of er een 
levende Zondebok is, anders is er geen slachtoffer.
Is er een gelijkspel in de stemming, dan wordt er ook eerst gecheckt op een 
Zondebok. Is deze niet in het spel, dan wordt er blind gedaan wat de 
Burgemeester heeft gekozen (ook als dit een "blanco" of NULL stem was). Dit 
betekent dat als er geen Burgemeester in het spel zit, er geen slachtoffer 
valt bij gelijkspel zonder Zondebok.
Spelers met SCHULD=1 mogen niet stemmen (afgevangen door parser): zij zijn de 
vorige ronde door de Zondebok aangewezen.

-------
Winnen:
-------

Een spel eindigt wanneer de winnende conditie voor een team is bereikt:

FLUITSPELERS:   Als elke levende speler, met uitzondering van de Fluitspelers 
                Betoverd zijn, hebben de Fluitspelers gewonnen.
WEERWOLVEN:     Als de levende spelers enkel Weerwolven of Welpen zijn, hebben 
                de Weerwolven gewonnen.
VAMPIERS:       Als de levende spelers enkel Vampiers zijn, hebben de Vampiers
                gewonnen.
WITTE WEERWOLF: Als er enkel één Witte Weerwolf levend is, heeft deze Witte 
                Weerwolf gewonnen.
PSYCHOPAAT:     Als er enkel één Psychopaat levend is, heeft deze Psychopaat
                gewonnen.
BURGERS:        Als er enkel burgerrollen (Burger, Grafrover, Cupido, 
                Opdrachtgever, Klaas Vaak, Genezer, Ziener, Priester, Slet, 
                Verleidster, Goochelaar, Heks, Waarschuwer, Raaf, Schout, 
                Onschuldig Meisje, Jager, Dorpsoudste, Dorpsgek en Zondebok) 
                over zijn, hebben deze spelers gewonnen.

Als er twee spelers van verschillende teams Geliefden zijn, dan moeten deze 
de winnende conditie van beide teams volbrengen om te winnen; zo:

B/WW: Als alle andere teams (niet Burgers en niet Weerwolven) dood zijn, en 
      van de Burgers is slechts de eerste Geliefde over, en van de Weerwolven 
      slechts de tweede Geliefde, dan hebben deze Geliefden gewonnen.

B/FS: Als alle andere teams (niet Burgers en niet Fluitspelers) dood zijn, 
      en van de Fluitspelers is slechts de tweede Geliefde over, en alle 
      levende Burgers zijn Betoverd, dan hebben deze Geliefden gewonnen.

Ook moet de Opdrachtgever in acht genomen worden: hoewel hij gewoon bij de 
Burgers hoort, en er niets aan de hand is met zijn winnende conditie, is 
die van zijn Lijfwacht mogelijk aangepast; deze telt wel als zijnde een 
Geliefde:

B(O)/WW(L): De Opdrachtgever wint als de Burgers winnen (met uitzondering van 
            de Lijfwacht; deze mag nog wel leven, al is het niet noodzakelijk). 
            De Lijfwacht wint wanneer enkel hij en zijn Opdrachtgever nog 
            leven, en alle andere spelers dood zijn.

WW(O)/B(L): De Opdrachtgever wint als de Weerwolven winnen. De Lijfwacht wint 
            wanneer enkel hij en zijn Opdrachtgever nog leven, en alle andere 
            spelers dood zijn.

B(O)/FS(L): De Opdrachtgever wint als de Burgers winnen. De Lijfwacht wint 
            wanneer de enige levenden de Burgers zijn, samen met hemzelf, en 
            alle Burgers zijn Betoverd.

FS(O)/B(L): De Opdrachtgever wint als iedereen (met uitzondering van de 
            Fluitspelers) Betoverd is. De Lijfwacht wint als er enkel Burgers 
            leven, samen met zijn Opdrachtgever, en alle Burgers zijn Betoverd.

Tenslotte, echte chaos als de Opdrachtgever/Lijfwacht een Geliefde is. De
Opdrachtgever wint nogmaals wanneer er aan zijn winnende conditie is voldaan,
en de Lijfwacht wint wanneer er aan de zijne is voldaan en aan die van zijn 
Opdrachtgever.

---------
Verhalen:
---------

De verhalen zijn standaard opgeslagen in de tabel "Verhalen", zodat het systeem
eenvoudig een verhaal kan pakken, en het kan invullen met de juiste gegevens. 
Is een specifiek verhaal van het benodigde thema niet aanwezig, dan pakt het 
systeem het default-equivalent, dzw. een verhaal met dezelfde variabelen, maar 
met het thema "default". De bedoeling is dat er van elke mogelijke vorm een 
default verhaal is; mocht dit niet zo zijn, dan geeft het systeem een error en 
worden de admins bericht.
De verhalen hebben een rol en een fase, en met deze twee variabelen kan het 
juiste soort verhaaltje bepaald worden:

Rolverdeling        0 = Speler rol mailen
Dief:               0 = Wakker worden
                    1 = Burger geworden, niet gestolen (Dief)
                    2 = Rol gestolen (Dief)
                    3 = Burger geworden (slachtoffer)
                    9 = Blanco gestemd
Cupido:             0 = Wakker worden
                    1 = Geliefden gemaakt (Cupido)
                    2 = Geliefde geworden (Geliefden)
                    9 = Blanco gestemd
Opdrachtgever:      0 = Wakker worden
                    1 = Lijfwacht aangesteld (Opdrachtgever en Lijfwacht)
                    9 = Blanco gestemd
Welp:               0 = Weerwolf geworden
Grafrover:          0 = Wakker worden
                    1 = Rol geroofd
                    9 = Blanco gestemd
Klaas Vaak:         0 = Wakker worden
                    1 = Strooi zand (Klaas Vaak)
                    2 = Blijf slapen (slachtoffer)
                    9 = Blanco gestemd
Genezer:            0 = Wakker worden
                    1 = Beschermen
                    9 = Blanco gestemd
Ziener:             0 = Wakker worden
(ook Dwaas)         1 = Rol gevonden
                    9 = Blanco gestemd
Priester:           0 = Wakker worden
                    1 = Wijwater brandt
                    2 = Wijwater brandt niet
                    9 = Blanco gestemd
Slet:               0 = Wakker worden
                    1 = Slaapt bij speler
                    9 = Blanco gestemd
Verleidster:        0 = Wakker worden
                    1 = Speler verleidt
                    9 = Blanco gestemd
Goochelaar:         0 = Wakker worden
                    1 = Zichzelf met speler verwisseld
                    2 = Twee spelers verwisseld
                    9 = Blanco gestemd
Weerwolf:           0 = Wakker worden
                    1 = Speler vermoord
                    9 = Niemand vermoord
Vampier:            0 = Wakker worden
                    1 = Speler vermoord
                    9 = Niemand vermoord
Onschuldige Meisje: 0 = Weerwolven bespied
                    1 = Vampiers bespied
                    2 = Weerwolven bespied (geen slachtoffer)
                    3 = Vampiers bespied (geen slachtoffer)
Psychopaat:         0 = Wakker worden
                    1 = Speler vermoord
                    9 = Blanco gestemd
Witte Weerwolf:     0 = Wakker worden
                    1 = Speler vermoord
                    9 = Blanco gestemd
Heks:               0 = Wakker worden
(let op:            1 = Zichzelf gered
onregelmatige       2 = Speler gered
getallen            4 = Speler gedood
ivm bitflags)       5 = Zichzelf gered en speler gedood
                    6 = Speler gered en speler gedood
                    9 = Blanco gestemd
Fluitspeler:        0 = Wakker worden
                    1 = Enkele speler betoverd
                    2 = Spelers betoverd
                    3 = Enkele Betoverde mailen
                    4 = Betoverden mailen
                    9 = Blanco gestemd (DOOD = 2)
Waarschuwer:        0 = Wakker worden
                    1 = Speler gewaarschuwd (Waarschuwer)
					          2 = Wordt gewaarschuwd (speler)
                    9 = Blanco gestemd
Schout:             0 = Wakker worden
                    1 = Zelf opgesloten
                    2 = Speler opgesloten
                    9 = Blanco gestemd
Raaf:               0 = Wakker worden 
                    1 = Zelf beschuldigd
                    2 = Speler beschuldigd
                    9 = Blanco gestemd
Jager:              0 = Wakker worden, nacht
                    1 = Wakker worden, dag
                    2 = Speler neergeschoten, nacht
                    3 = Speler neergeschoten, dag
                    9 = Blanco gestemd
Burgemeester:       0 = Wakker worden
(testament)         1 = Speler gekozen
                    9 = Blanco gestemd
Burgemeester:
(verkiezing)
Brandstapel:
Zondebok:           0 = Wakker worden
                    1 = Speler(s) gekozen (hoeveel?)
                    9 = Blanco gestemd

Gewonnen:           0 = Burgers gewonnen
                    1 = Weerwolven gewonnen
                    2 = Vampiers gewonnen
                    3 = Psychopaat gewonnen
                    4 = Witte Weerwolf gewonnen
                    5 = Fluitspelers gewonnen
                    6 = Overig (Geliefden/Opdrachtgever gewonnen oid)

Opbouw:
-------

Een standaard verhaaltje is van de vorm die de auteur (ook opgeslagen onder 
AUTEUR zodat deze ook zijn eer krijgt) fijn vindt; het is zijn keuze hoe het 
verteld wordt. Wel moeten de variabelen op een specifieke manier worden 
weergegeven, anders worden ze niet door het systeem gepakt. Hierbij is "x" het 
nummer van de speler (beginnend bij 0).

Namen:      Deze worden weergegeven als "naam[x]".
Rollen:     Deze worden weergegeven als "rol[x]".
Geslachten: Woorden die afhangen van het geslacht van een speler (bijv. "hem" 
            of "haar", "zijn" of "haar", etc.) staan opgeslagen in de kolom 
            GESLACHT; hier staan steeds twee alternatieven (vrouwelijk, 
            mannelijk) voor een woord, van elkaar gescheiden door een "&". Elk 
            paar is van het volgende paar gescheiden door een "%". In het 
            verhaal stat vervolgens "geslacht[x][y]", waarbij "y" het nummer is 
            van het paar alternatieven.

Opmerkingen:
------------

Bij Weerwolven, Vampiers en Fluitspelers wordt naam[0] (en voor Fluitspelers 
eventueel ook naam[1]) gebruikt voor het slachtoffer, als deze er is. De rest 
van de namen zijn de Weerwolven/Vampiers/Fluitspelers (in willekeurige 
volgorde).
Bij andere rollen begint het tellen (naam[0]) bij de betreffende speler, 
daarna diens keuze(s).

--------------
Systeembeheer:
--------------

Het programma ondersteunt meerdere systeembeheerders, die elk gelijkwaardig 
zijn. In het geval van een error worden al deze 'admins' gemaild, zodat de 
error zo snel mogelijk opgelost kan worden met spelers/systeem. 
Ook kunnen enkel de systeembeheerders spellen starten, of vroegtijdig stoppen 
(wanneer ze dit nodig achten) of een gestopt spel uit de database verwijderen 
om te voorkomen dat er te veel rommel staat. Het systeembeheer kan ook andere 
commando's uitvoeren; elk van deze commando's wordt gemaild naar het systeem.
Hierbij is van belang dat er gemaild wordt van het adres van een admin, en dat 
het wachtwoord in het mailtje vermeld staat (anders doet het systeem niets). 
In het onderwerp staat de opdracht gespecificeerd:

config query:   Voert query in het bericht uit.
config stop:    Stopt het spel met SID in het bericht (GEWONNEN wordt aangezet,
                en FASE wordt 99).
config delete:  Verwijdert spel met SID in het bericht (spel moet eerst gestopt 
                zijn!).
config start:   Begint een spel (in het bericht staan de details van het spel: 
                de SID, het maximum aantal spelers, de snelheid, de strengheid 
                en het thema van het spel, elk gescheiden door een enter).
config players: Geeft alle spelernamen, emailadressen, geslachten voor een 
                gegeven SID (in het bericht). Geeft ook voor elke speler of 
                deze levend is, en of deze mails wil ontvangen.
config nomail:  voor een gegeven SID en speler, zet deze speler's TO_MAIL op 0 
                wanneer deze niet levend is. Als hij wel levend is, geeft 
                foutmelding.
config games:   Geeft alle informatie over alle spellen.
